            Esame di Programmazione II, 18 febbraio 2019

Si crei un progetto Eclipse e, nella directory dei sorgenti, si crei il package it.univr.library.
Si copino al suo interno le classi del compito, tranne Main.java che va copiato dentro il package di default.
Se si realizzano nuove classi, le si creino dentro il package it.univr.library.
Non si modifichino le dichiarazioni dei metodi.
Si possono definire altri campi, metodi, costruttori e classi, ma devono essere private.
La consegna fornita compila a meno di due costruttori che non compilano.
La soluzione che verrà consegnata dovrà compilare, altrimenti non verrà corretta.

    Lo scopo del compito è di realizzare un catalogo dei libri di una biblioteca.
    I libri possono essere cartacei (PaperBook) oppure audio (AudioBook).
    Un catalogo contiene vari libri, senza ripetizioni,
     e permette di specificare l’ordinamento con cui vanno tenuti dentro al catalogo stesso.
    I generi dei libri (storia, informatica, narrativa. . . ) sono enumerati dentro Genre,
     che è già completa e non deve venire modificata.

    Esercizio 1 [4 punti]
        La classe astratta Book rappresenta un libro, genericamente, senza ancora distinguere fra libri cartacei e audio.
        La si completi dove indicato con TODO.

    Esercizio 2 [6 punti]
        Le sottoclassi concrete PaperBook e AudioBook di Book implementano i due diversi tipi di libro.
        Le si completino dove indicato con TODO.

    Esercizio 3 [7 punti]
        La classe Catalog implementa il catalogo dei libri di una biblioteca.
        Quindi la sua costruzione richiede di specificare i libri che devono essere contenuti dentro il catalogo.
        Tali libri sono tenuti ordinati.
        Questo significa che stampando un catalogo si vedranno i libri in ordine crescente
         e che iterando su un catalogo si otterrano i libri in ordine crescente.
        L’ordine dei libri non è necessariamente quello del compareTo fra i libri:
        è possibile infatti specificare un ordinamento diverso al momento della costruzione del catalogo,
         passando un oggetto di tipo java.util.Comparator.
        Si completi la classe dove indicato con TODO.

    Esercizio 4 [5 punti]
        La classe CatalogWithStatistics si comporta come la sua superclasse Catalog,
         ma ha un toString che aggiunge, dopo la lista dei libri,
          una riga che riporta il numero totale di pagine dei libri cartacei
          e il numero totale di minuti degli audio-libri.
        Si completi la classe dove indicato con TODO.

    Esercizio 5 [9 punti]
        Si completi la classe di partenza Main, dove indicato con TODO.
        In particolare, si dovrà creare tre cataloghi e stamparli.
        Tutti e tre i cataloghi contengono gli stessi libri, ma usano tre ordinamenti distinti.
        Inoltre il primo riporta anche il numero di pagine e minuti totali dei libri.

Se tutto è corretto, l’esecuzione del Main (già completo, non lo si modifichi)
stamperà quanto riportato nel file di testo risultato main.txt.